# jan wawa nasa

## 1

  nimi pi mije lili li Santiago. tenpo suno weka la mije lili en kulupu soweli li kama e tomo pakala pi nasin sewi. tenpo pini suli la tomo sewi li pakala. kasi suli suli li kami kasi lon tomo pi nasin sewi.
  ona li wile awen lon tenpo pimeja. ona li lukin e soweli mute ali kama. ona mute li tawa lon lupa suli pakala. tan kulupu soweli tawa la ona li pana e kiwen kasi lon lupa suli sinpin. soweli wawa li lon ala e ma ni. taso tenpo wan la soweli tawa lon tenpo pimeja. tan ni la tenpo suno ali la mije lili li wile pali jo e ona.
  ona li pona e anpa kepeken len sijelo ona. ona li kama supa. ona li kepeken e lipu toki lili sama ijo lawa lape. tenpo kama la ona li wile lukin lipu toki suli. lipu toki suli li tenpo suli li pona mute tawa lawa.
  kin la tenpo sijelo la ona li pini lape. ona li lukin sewi e mun mute kepeken lupa pi sewi pakala.
  ona li toki. "mi wile awen lape lon tenpo lili". tenpo pini lili la ona li lukin e sitelen lape. tenpo esun pini la tenpo pimeja la ona li lukin e sitelen lape sama. taso ona li lukin e sitelen lape sama la ona li pini lape.
  ona li tawa li jo e palisa pi kulupu soweli. ona li kama pini e lape soweli. ona li lukin e ni: ona li pini e lape la soweli ali ona li kama pini e lape kin. ken la wawa nasa li wan e ali ona tawa soweli mute. tenpo sike tu pini la ona li lawa e soweli. kin la ona mute li alasa e moku e telo. ona li toki. "ona mute li sona pona e mi e tenpo mi". taso ona li kama sona e ni: ken la soweli mute li lawa e ona.
  taso soweli pi mute lili li pini ala lape. mije lili li pilin e ona mute ali. ona li toki kalama e nimi mute ona. ona li pilin e ni: soweli li sona e toki ona. tenpo pi mute lili la ona li toki e lipu toki tawa tawa soweli. tenpo pi mute lili la ona li toki e pilin taso tawa soweli e pilin pona tawa soweli. tenpo pi mute lili la ona li tawa e ma tomo mute la ona toki e ni tawa soweli.
  taso tenpo suno tu pini la ken la ona li toki taso e ijo wan: meli ni. meli ni li jan lili meli pi jan esun. jan esun li awen lon ma tomo. tenpo suno tu tu kama la mije lili li kama e ma tomo ni. tenpo wan taso la ona li lon e ma tomo ni lon tenpo sike wan pini. jan esun li jo li esun e len e moku pi telo ala. tenpo pini la mije lili li kipisi e linja pi soweli ona. tan jan esun li wile alaesun ike tawa mije lili la jan esun li lukin mute e mije lili. tan jan pona li toki esun tawa mije lili la mije lili li lawa e soweli ona tawa ni.
  mije lili li toki e ni tawa jan esun: "mi wile esun e linja soweli".

***

  esun li jo e jan mute. mije suli li toki e ni tawa jan lawa soweli: tenpo kama lili la o kama. mije lili li awen sinpin esun. ona li kama jo e lipu toki lon poki ona.
  meli li toki e ni lon monsi mije: "mi li sona ala e ni: jan lawa soweli li ken lukin e lipu toki.".
  meli li sama e meli ali pi ma Antalusija. ona li jo e linja sewi suli pimeja e oko sama jan utala pi ma Muwe.

  ona li toki. "tenpo suli la lipu mi li pana lili e sona tawa mi. taso soweli mi li pana suli e sona tawa mi.". tenpo tu suli la ona mute li toki. meli li toki e ni: meli li jan lili meli pi jan esun. meli li toki kin e ma tomo. lon pi ma tomo la tenpo suno ali li pilin sama tenpo suno ali. jan lawa soweli li toki e ma Antalusija ma tawa meli e sona sin pi ma tomo mute ante tawa meli. ante ni li pona: tenpo pini la mije li toki taso tawa soweli.
  meli li toki. "sina kama sona e sona sitelen toki tan seme?".
  "sama jan ali li sona". mije li toki. "lon tomo sona".
  "taso sina sona e sona sitelen toki la sina jan lawa soweli tan seme?"
  mije li toki. taso mije li pana ala e sona ni tawa meli. mije li sona e ni: meli li ken ala sona e mije. mije li toki e nasin ona. tan pilin ike la tan pilin pona la oko pi ma Muwe pi meli li open suli. mije li wile e ni: tenpo suno li pini ala. mije li wile e ni: tenpo suno tu wan kama la mama mije ona li awen pali. mije li pilin e pilin sin: tenpo ali la wile li awen lon ma wan. ken la lon meli pi linja sewi pimeja la tenpo suno ali mije li ken ante.
  taso jan esun li kama. ona li wile e ni: mije li kipisi e linja soweli tu tu. jan esun li esun e linja. jan esun li toki tawa mije: tenpo sike wan kama la jan esun li wile e kama pi mije lili.

***
